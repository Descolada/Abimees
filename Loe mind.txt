Esteri Abimees on abivahend Esteri kiiremaks navigeerimiseks ning automatiseerimiseks, lisaks võimaldab tekstiasendust kiirklahvide abil kiiremaks teksti sisestamiseks. 
Koosneb see hetkel kolmest erinevast alamoodulist: 1) Haigusloo abimees 2) Viimati vaadatud patsiendid 3) Tellimuslehe abimees

Esteri Abimehe põhifunktsioonid
- programmi käivitudes avab automaatselt Esteri
- saab sätestada vaikimisi osakonna, mis valitakse sisselogimisel (paremklikkides Abimehe ikoonile ekraani paremal all nurgas)
- saab aktiveerida/inaktiveerida alamooduleid (paremklikkides Abimehe ikoonile ekraani paremal all nurgas)
- osakonna nimekirjas võimaldab haiguslugusid avada patsiendi nime topelt-klikkimisega
- tekstiasenduse kiirklahvid (põhjalikum kirjeldus allpool)

1) Haigusloo abimees
- avab Haigusloo paremale küljele lisa-akna, mille tiitliks on patsiendi isikukood (kui on aktiveeritud "Viimati vaadatud patsiendid" alamoodul); võimaldab avada dokumente ning sageli kasutatavaid aknaid ühe nupuvajutusega, filtreerida dokumente hõlpsamini
- võimaldab topelt-klikiga avada dokumente (nt ravipäevik, analüüsid, uuringud)
- võimaldab laborianalüüside aknas avada analüüsi dünaamika topelt-klikiga
- võimaldab laborianalüüside aknas liikuda edasi-tagasi hõlpsamalt
- võimaldab hiire kerimisnupu klikiga käivitada "Ava olemasolev tellimus" (nt radioloogilise uuringu avamine veebilehitsejas)
- võimaldab Isikuandmete aknas kopeerida andmeid Ctrl+C klahvikombinatsiooniga

2) Viimati vaadatud patsiendid
Avab Esteri käivitudes lisa-akna ekraani üles paremale nurka, kus näidatakse viimati vaadatud patsiente. Topelt-klikkides patsiendi nimele avatakse antud patsiendi haiguslugu. 
NB! Viimati vaadatud patsientide andmed salvestatakse Y:\UserData\Abimees\abimees.ini faili, mis võib olla potentsiaalne turvarisk, kasutada omal vastutusel!
Sätete failis (avamiseks paremkliki paremal all ikoonile, vali "Redigeeri sätete faili") saab muuta salvestatavate patsientide arvu muutes maxPatients väärtust (vaikimisi 15) [ViewedPatients] all

3) Tellimuslehe abimees
Tellimuste lehe (labor, radioloogia tellimus, funktsionaaldiagnostika, pildipank) avanedes veebilehitsejas sisestab veebilehitsejasse skripti, mis automatiseerib teatud tegevusi: 
- labori tellimuse moodulis tekitab liigutatava kiirtellimuste akna; avab automaatselt "Lisa uuring" rippmenüü; tekitab "Edasi" nupu ridale lisanupud "Saada täna/homme/ülehomme"
- radioloogia tellimuse moodulis avab automaatselt uuringu tellimise akna
- pildipanga moodulis valib "Pildipank" ning otsib uuringud automaatselt
- funktsionaaldiagnostika moodulis avab automaatselt "Lisa uuring" rippmenüü, valib uuringu koha ning saabumise viisi
Parim veebilehitseja antud alamooduli kasutamiseks on Google Chrome. Kui seda ei ole arvutisse installeeritud, siis peaks võtma ühendust Helpdeskiga. Google Chrome vaikimisi veebilehitsejaks sätestamiseks tuleb Windows 10-s Start menüüst otsida Default apps ning avanevas aknas valima Web browser all Google Chrome.
NB! Kuna Tellimuslehe abimees sisestab veebilehitsejasse välise skripti siis see võib olla potentsiaalne turvarisk, kasutada omal vastutusel!

4) Kiirklahvid
Kiirklahvid tähendab lühendite asendamist pikema tekstiga. Näiteks kirjutades ".ak" (ilma jutumärkideta) ning vajutades Enter või tühikut sisestatakse automaatselt tekst "arst Mari-Liis Männik, D00000", mida võiks näiteks sisestada ravipäevikusse sissekande lõppu. Kõik kiirklahvid hoiustatakse Y:\UserData\Abimees\kiirklahvid.ahk failis, mida saab hõlpsasti avada ja muuta paremklikkides paremal all Abimehe ikoonile ja valides "Redigeeri kiirklahve". Seal on toodud ka mõned näidis-kiirklahvid.
Mugavamalt saab kiirklahve lisada valides sobiliku teksti ning vajutades Win+H klahvikombinatsiooni.
Pärast muudatuste tegemist peab taaskäivitama Abivahendi: selleks kas vajutada Ctrl+Alt+R või parem-klikkida all paremal Abimehe ikooni ning valida "Taaskäivita".

Abimehe sätestamine:
Esmasel kasutamisel kopeeri Abimehe kaust endanimelisse leonardo kausta (Y-kettale). Mugavamaks käivitamiseks võib kopeerida Abimehe kaustast Abimehe otsetee (shortcut) oma töölauale. 
Kui soovid et Abimees käivituks automaatselt sisselogimisel siis vajuta Win+R klahvikombinatsiooni, avanevasse aknasse kopeeri "shell:startup" (ilma jutumärkideta), seejärel kopeeri Abimehe otsetee avanenud kausta. 


Abimees on kirjutatud skriptimiskeeles AutoHotkey, seda kasutab ka näiteks kiirklahvide süntaks. Lisainfot saab leheküljelt autohotkey.com.