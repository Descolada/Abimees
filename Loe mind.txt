Esteri Abimees v0.1-beta

Esteri Abimees on abivahend Esteri kiiremaks navigeerimiseks ning automatiseerimiseks. Abimehest eraldi saab jooksutada ka Kiirklahvid moodulit, millest on juttu allpool.
Koosneb see hetkel kolmest erinevast alamoodulist: 1) Haigusloo abimees 2) Viimati vaadatud patsiendid 3) Kiirklahvid

Esteri Abimehe põhifunktsioonid
- programmi käivitudes avab automaatselt Esteri
- saab sätestada vaikimisi osakonna, mis valitakse sisselogimisel (paremklikkides Abimehe ikoonile ekraani paremal all nurgas)
- saab aktiveerida/inaktiveerida alamooduleid (paremklikkides Abimehe ikoonile ekraani paremal all nurgas)
- võimaldab paljusid asju avada topelt-klikiga (patsiendi haiguslugu, laborianalüüsid jne)
- tekstiasenduse kiirklahvid (põhjalikum kirjeldus allpool)

1) Haigusloo abimees
- avab Haigusloo paremale küljele lisa-akna, mille tiitliks on patsiendi isikukood (kui on aktiveeritud "Viimati vaadatud patsiendid" alamoodul); võimaldab avada dokumente ning sageli kasutatavaid aknaid ühe nupuvajutusega, filtreerida dokumente hõlpsamini
- võimaldab topelt-klikiga avada dokumente (nt ravipäevik, analüüsid, uuringud)
- võimaldab laborianalüüside aknas avada analüüsi dünaamika topelt-klikiga
- võimaldab laborianalüüside aknas liikuda edasi-tagasi hõlpsamalt (ei pea pärast analüüsi klikkimist mujale klikkima)
- võimaldab hiire kerimisnupu klikiga (middle click) käivitada "Ava olemasolev tellimus" (nt radioloogilise uuringu avamine)
- võimaldab Isikuandmete aknas kopeerida andmeid Ctrl+C klahvikombinatsiooniga
- ravipäevikus teostada otsingut Ctrl+F klahvikombinatsiooniga
- ravipäevikus valida kogu tekst Ctrl+A klahvikombinatsiooniga

2) Viimati vaadatud patsiendid
Avab Esteri käivitudes lisa-akna ekraani üles paremale nurka, kus näidatakse viimati vaadatud patsiente. Topelt-klikkides patsiendi nimele avatakse antud patsiendi haiguslugu. 
NB! Viimati vaadatud patsientide andmed salvestatakse Y:\UserData\Abimees\abimees.ini faili, mis võib olla potentsiaalne turvarisk, kasutada omal vastutusel!
Sätete failis (avamiseks paremkliki paremal all ikoonile, vali "Redigeeri sätete faili") saab muuta salvestatavate patsientide arvu muutes maxPatients väärtust [ViewedPatients] all (vaikimisi 15)

3) Kiirklahvid
Kiirklahvid tähendab lühendite asendamist pikema tekstiga. Näiteks kirjutades ".ak" (ilma jutumärkideta) ning vajutades Enter või tühikut sisestatakse automaatselt tekst "arst Mari-Liis Männik, D00000", mida võiks näiteks sisestada ravipäevikusse sissekande lõppu. Kõik kiirklahvid hoiustatakse Y:\UserData\Abimees\kiirklahvid.ahk failis, mida saab hõlpsasti avada ja muuta paremklikkides paremal all Abimehe või Kiirklahvide ikoonile ja valides "Redigeeri kiirklahve". Seal on toodud ka mõned näidis-kiirklahvid.
Mugavamalt saab kiirklahve lisada valides sobiliku teksti ning vajutades Win+H klahvikombinatsiooni.
Pärast muudatuste tegemist peab taaskäivitama Abivahendi: selleks kas vajutada Ctrl+Alt+R või parem-klikkida all paremal Abimehe ikooni ning valida "Taaskäivita".

Abimehe sätestamine:
Esmasel kasutamisel kopeeri Abimehe kaust endanimelisse leonardo kausta (Y-kettale). Mugavamaks käivitamiseks võib kopeerida Abimehe kaustast Abimehe otsetee (shortcut) oma töölauale. 
Kui soovid et Abimees käivituks automaatselt sisselogimisel siis vajuta Win+R klahvikombinatsiooni, avanevasse aknasse kopeeri "shell:startup" (ilma jutumärkideta), seejärel kopeeri Abimehe otsetee avanenud kausta. 


Abimees on kirjutatud skriptimiskeeles AutoHotkey, seda kasutab ka näiteks kiirklahvide süntaks. Lisainfot saab leheküljelt autohotkey.com.